AutoAgri har siden 2019 arbeidet med utvikling og produksjon av autonome traktorer/redskapsbærere. Hovedformålet med dette prosjektet er med utgangspunkt i teknologi allerede utviklet hos AutoAgri, å finne de anvendelsesområdene med størst potensiale innen grøntproduksjon, samt tilpasse og teste AutoAgri redskapsbærer til disse.

Produksjon av grønt, frukt og bær på friland har igjennom dialog med en ekspertgruppe sammensatt av forskjellige aktører innen landbruket, utkrystallisert seg som ett særlig interessant markedssegment for autonome og elektriske løsninger.

For å lykkes med effektive løsninger innen dette segmentet er vi som kjøretøyprodusent avhengig av videreutvikling og tilpasning av redskapsbæreren i samarbeid med grøntprodusenter for å ivareta spesialkompetansen innen de ulike kulturene og praktisk gjennomføring av operasjoner i felt. 

I dette prosjektet har AutoAgri med seg Gartnerhall produsentene Karl Martin Viken fra Viken Gartneri, Bent Ingar Fuglu på Røstad Øvre og Morten Gustad på Nedre Bulling

De autonome traktorene har en elektrisk drivlinje og er i prinsippet utslippsfri i drift. De har en lettere vekt enn tradisjonell traktor og vil bidra til redusert jordpakking. Den er stillegående og reduserer derved faren for støyforurensning

Prosjektet eies av AutoAgri AS og ledes av Jostein Sandvik.

Tidsrammen er på 2 år og starter opp i løpet av våren 2023.

Grofondet bidrar med 1 015 000 kr til dette.

Grofondet ønsker lykke til med prosjektet og gleder seg til å følge det fremover.
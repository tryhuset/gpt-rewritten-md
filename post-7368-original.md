 Produsent Ole Kind står bak ideen SoilMate Leveler - en elektronisk sensor som kan kobles til jordbruksredskaper for å kunne manuelt justere, og på sikt fjernstyre redskapen til en optimal posisjon. 

\- SoilMate Leveler vil hjelpe produsenten med å jordbearbeide, så, sette og plante riktig, samt at den vil automatisere arbeidsdokumentasjonen, sier prosjektleder Ole Kind. Den vil også gi beslutningsstøtte, økt kunnskap og holdninger til rett agronomi, fortsetter Kind. 

## To sensorer

SoilMate Leveler består av to enheter. Den ene kobles til utstyret og den andre til traktoren. Sensorene monteres på maskinene via en brakett. Det er mulig å kjøpe flere braketter slik at en sensor kan flyttes rundt og brukes på mange redskaper og det kan også kobles flere sensorer til samme traktor. 

## Prototype under utvikling

Det har vært gjennomført markedsanalyse, og det har blitt utviklet en prototype som er delfinansiert gjennom Innovasjon Norge. Neste steg for prosjektet er å videreutvikle og justere prototypen.

Prosjektet er 1-årig prosjekt og gjennomføres i 2020.
Med prosjektet PicknCarry ønsker bær produsent og prosjektleder Dag Einar Bøtun å utvikle et plukkeverktøy som skal være med på å øke effektiviteten til hver enkelt plukker. 

Allerede sommeren 2020 testet de på Bøtun gård i Fresvik, i Vestland ut noen prototyper på plukkeverktøyet PicknCarry. Og gjennomsnittlig var de plukkeren som benyttet verktøyet over dobbelt så effektive som de uten. Flere av plukkeren økte hastigheten sin med 3 ganger på de dagene de benyttet prototypene. 

Høstsesongen 2020 viste oss for alvor utfordringene med tilgangen på arbeidskraft i landbrukssektoren. Dette bakgrunnsbilde var med på å forsterke Grofondets interesse for søknaden som Dag Einar Bøtun sende oss i januar 2021\. De foreløpige resultatene var så interessante at prosjektet i februar fikk tildelt 200 000 NOK i støtte. 

Prototypen er utformet som er slags brett som plukkeren kan ta på seg. Dette brettet gjør at plukkeren kan legge bærene enkelt rett i kurven og får en riktigere arbeidsstilling uten unødvendig mange bevegelser. 

Prosjektet er nå i full gang og her er en liten statusoppdatering fra prosjektleder: 

_«I vår har me_ _vore i full gong med å planleggje produksjon av PicknCarry. Me har samarbeida med eit norsk selskap som har vore med å utforme verktøyet. Dei første prototypane var ferdig produsert i slutten av mars, og i løpet av april månad har me testa dei ut med tanke på fleire ulike kriterier. Deretter har me gjort nokre små korregeringar, og det er planlagt at neste prototype skal vera klar til slutten av juni. Me ser veldig fram til å testa ut verktøyet i «real life» under årets bringebær-sesong_ _»_ 

Det jobbes også med å få til ett samarbeid med NLR og Norges bærdyrkerlag om å utforme en best mulig metode for datainnsamling som kan være både valid og reliabel. 

Vi i Grofondet ønsker lykke til med prosjekt og innhøsting. 